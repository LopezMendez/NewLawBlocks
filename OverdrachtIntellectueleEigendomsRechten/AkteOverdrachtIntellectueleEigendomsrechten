
{{Eigenaar}}

{{Koper}}

{{Eigenaar}} en {{Koper}} hierna tezamen ook te noemen "Partijen"

Nemen het navolgende in overweging:

- {{Eigenaar}} is rechthebbende op intellectuele eigendomsrechten die zijn gerelateerd aan {{Borrower}}. 
Het betreft verscheidende merkrechten en domeinnamen. Een overzicht van deze intellectuele eigendomsrechten
is opgenomen in bijlage (hierna gezamenlijk: de "IE-rechten");

- {{Eigenaar}} is bereid de IE-rechten over te dragen aan {{Koper}} onder de in deze akte overdracht intellectuele
eigendomsrechten (hierna: de "Akte") genoemde voorwaarden;

- {{Eigenaar}} heeft bij overeenkomst van {{datum}} {{Financier}} (hierna: de "Financier") een onherroepelijke volmacht
gegeven deze Akte namens {{Eigenaar}} te ondertekenen. Deze overeenkomst is opgenomen in bijlage (hierna: de "Overeenkomst");

En zijn het volgende overeengekomen:

1. Overdracht 

1.1. {{Eigenaar}} verkoopt hierbij en draagt hierbij alle IE-rechten over aan {{Koper}}. Deze overdracht wordt hierbij door 
{{Koper}} aanvaard.

1.2. {{Eigenaar}} zal na de ondertekening op verzoek van {{Koper}} zo spoedig mogelijk alle nodige medewerking 
verrichten aan {{Koper}} die nodig is om de in deze Akte genoemde overdracht te kunnen effectueren, waaronder maar
niet beperkt tot de tokens voor de overdracht van domeinnamen. 

1.3. Met de overdracht van de IE-rechten is {{Koper}} exclusief bevoegd tot de instandhouding (waar nodig), exploitatie en 
handhaving van de IE-rechten en verklaart {{Eigenaar}} die bevoegdheid niet (meer) te hebben.

1.4 {{Eigenaar}} verklaart dat voor zover {{Eigenaar}} bekend op de IE-rechten - behoudens de pandrechten van de Financier -
geen beperkte rechten of beslagen rusten. Voor het overige geeft {{Eigenaar}} geen garanties ten aanzien van de IE-rechten 
in welke vorm dan ook. 

2. Koopprijs en kosten

2.1 De koopprijs voor de IE-rechten bedraagt {{Valuta}} {{Koopprijs}}. {{Koper}} zal de koopprijs doen toekomen aan {{Financier}}
door overboeking op {{rekeningnummer}} ten name van {{Financier}} met omschrijving {{Koopprijs IE-rechten}}.

2.2. {{Financier}} doet onder de opschortende voorwaarde van ontvangst van de koopprijs, afstand van de door {{Eigenaar}} op de 
IE-rechten verleende pandrechten door medeondertekening van deze akte.

2.3 Alle directe kosten in verband met de overdracht zijn voor rekening van {{Koper}}.

3. Registratie

3.1 Voor de registratie van de in artikel 1 van deze Akte overeenkomen overdracht van merkrechten in de desbetreffende registers
zullen Partijen, op dezelfde datum waarop zij deze Akte zullen ondertekenen, de verklaring van overdracht zoals opgenomen in 
bijlage {{bijlage nr.}} ondertekenen en als bewijs van overdracht met het verzoek tot overdracht aan de bevoegde autoriteiten ter 
beschikking stellen. Vanwege de internationale merkregistraties is de verklaring opgesteld in de Engelse taal. Voor zover een nationale 
merkenautoriteit om een nadere vertaling of andere documenten vraagt ter effectuering van de bedoelde overdracht, zal {{eigenaar}} daartoe
op eerste verzoek van {{Koper}} medewerking verlenen.

3.2. Voor de registratie van de in artikel 1 van deze Akte overeenkomen overdracht van domeinnamen in de desbetreffende registers
zullen Partijen, op dezelfde datum waarop zij deze Akte zullen ondertekenen, de verklaring van overdracht zoals opgenomen in 
bijlage {{bijlage nr.}} ondertekenen en als bewijs van overdracht met het verzoek tot overdracht aan de bevoegde instantie ter 
beschikking stellen. Vanwege de internationale merkregistraties is de verklaring opgesteld in de Engelse taal. Voor zover een instantie
die tot taak heeft het beheer van een bepaald domein om een nadere vertaling of andere documenten vraagt ter effectuering van de bedoelde 
overdracht, zal {{eigenaar}} daartoe op eerste verzoek van {{Koper}} medewerking verlenen.

4. Duur 

4.1 Deze Akte treedt in werking op de datum dat beide Partijen deze Akte hebben ondertekend en geldt voor onbepaalde tijd.

4.2 Voor zover de wet dat toestaat, doen Partijen hierbij uitdrukkelijk afstand van hun recht deze akte op te zeggen dan wel
te ontbinden of in een gerechtelijke procedure de ontbinding ervan te vorderen. 

5. Algemeen

5.1 Deze Akte bevat al hetgeen tussen Partijen is overeengekomen met betrekking tot de overdracht van {{Eigenaar}} aan {{Koper}} 
van de IE-rechten en treedt in de plaats van alle in welke vorm ook door Partijen met betrekking tot dit onderwerp gemaakte 
afspraken en regelingen. 

5.2 In geval (een gedeelte van) van een bepaling van deze Akte geheel of gedeeltelijk niet geldig of niet afdwingbaar is, blijft 
deze Akte voor het overige onverminderd in stand en zijn Partijen verplicht de (gedeeltelijk) ongeldige of niet afdwingbare bepaling 
te vervangen door een andere, als geldig aan te merken bepaling, zodanig dat de strekking van die bepaling zo veel mogelijk beantwoordt
aan die van de (gedeeltelijk) ongeldige of niet afdwingbare bepaling.

5.3 Wijzigingen of aanvullingen van deze Akte zijn slechts geldig indien deze schriftelijk zijn overeengekomen. 

5.4 Deze Akte zal door Partijen als vertrouwelijk worden behandeld. Partijen zullen over het bestaan en de inhoud van deze 
Akte geen mededelingen doen aan derden. 

6. Toepasselijk recht en geschillenbeslechting

6.1 Op deze akte is Nederlands recht van toepassing.

6.2 Eventuele geschillen die voortvloeien uit deze Akte worden bij uitsluiting voorgelegd aan de bevoegde rechter te {{Rechtbank}}.

Aldus overeengekomen
